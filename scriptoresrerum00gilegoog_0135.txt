114 semp. RERUM ens‘r. WILLELMI 1.

grande exemplum inclaruit, sedulitate quotidiana fre-
quentando sacra mysteria. Item ejus liberi pietatem
Christianam infantes didicere diligenti provisione ipsius.
Fulgent plangendi quidam in culminibus potestatis
terrenae, sese in interitum animae ab eis ipsi praecipi-
tantes, quorum avara malignitas optimorum largae vo-
luntati obsistens, Basilicas intra dominationem suam
construi difficile aut nullatenus permittit, constructas
donari vetat, nec veretur spoliare, sacrilegio cumulans
divitias peculiares. In pluribus vero Ecclesiis Dominum
collaudat patria nostra sui Principis Willelmi benigno
favore extructis, prompta largitate adauctis. Qui volenti
conferre libens cuique liberam auctoritatem concedebat,
Sanctus nulla unquam injuria laedens, dicatum eis quip-
piam abalienando. AEmulabatur ejus tempore beatam
AEgyptum Normannia regularium coenobiorum coHegiis,
quae praecipuum consulem habebant ipsum fideli patro-
cini0, instanti magisterio. Cunctis quidem amorem,
honorem, curam exhibebat: impensius tamen illis, quos
major existimatio studiosae religionis commendavit. Ο
recolendam, o imitandam, o in omne aevum propagandam
diligentiam! Abbates atque Pontifices persona princi-
pans et laica pro disciplina Ecclesiastica subtiliter
monebat, constanter exhortabatur, severe castigabat.
Quoties ejus edicto et hortatu convenere Praesules,
Metropolitanus cum suffraganeis, de statu Religionis,
clericorum, Monachorum atque laicorum, acturi: Syno- ,
dis his arbitrum se deesse nolebat: cum ut proesentia sua
studiosis adderet studium, cautionem cautis 3 tum ne ali-
eno testimonio discere indigeret qualiter fuissent acta,
quae cuncta rationabiliter, ordinate, et sancte acta fuisse
desiderabat. Delato forte suas ad aures immani alicujus
crimine, quod Episcopus aut Archidieconus justo demen-
tius vindicaverit, reum majestatis aeternae teneri jussit
incarceratum, quousque causa domini nequitate districta

