essm WILLELMI Ducls NoRMANNORUM. 115

decerneretur, episcopum aut archidiaconum, veluti adÎ‡
versarios divinae partis, criminans in Judicium devocandos,
feriendos gravi sententia. Clerici, sive monachi, cujus a
professione vitam non discrepare testimonio probabili
comperit, caram habebat coHocutionem, precatui totam
voluntatem inclinabat. E diverso neque amici oculi
respectu dignabatur infamem ob enormitatem vitae.

Lanfrancum quendam, de quo venit in litem, plusne
sit meritus reverentiam atque gloriam, secularium ac di-
vinarum litterarum singulari peritia, an ordinis mona-
chici singulari observantia, intima familiaritate colebat:
ut patrem venerans, verens ut praeceptorem, diligens ut
germanum aut prolem. Illi consulta animae suae, illi
speculam quandam, unde ordinibus ecclesiasticis per
omnem Normanniam prospiceretur, commisit. Potuit
namque viri talis vigilans cura, cum maximam auctori-
tatem sapientiae pariter ac sanctitatis praerogativa com-
paravit, securitatem non parvam optimae sollicitudini
promittere. Ipsum pia quadam violentia monasterii
Cadomensis abbatem statuit, non minus reluctantem
subjectionis amore, quam altioris gradus timore. Mul-
tis deinde possessionibus, item argento, auro, diversisque
ornamentis monasterium idem locupletavit, suo largo
sumptu a fundamento astructum ingenti et magnitudine
et decore, digne beatissimo protomartyre StephanO,
cujus reliquiis magnificandum, honori dedicandum erat.
Majoris pendere nemo poterit officia precum, quae in cae-
lestia mittuntur. Crebro famulorum Christi orationes
flagitabat et emebat maximo majore, cum bellum aut
alia res ardua imminebat.

Cum haec retracto, dulcis recordatio obvenit Theodosii
Augusti, quem in pugnam contra tyrannos processurum
animabant prius oracula atque responsa J oannis Monachi
in ultima Thebaide commorantis, Acceptabat ex om-
nibus monachis ille J oannem obediendo adeptum pro-

 

