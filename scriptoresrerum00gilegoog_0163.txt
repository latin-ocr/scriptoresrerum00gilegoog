142 somn. amum essr. muman ι.

ascenditur.” Profecto non· illi dominabatur regnandi
libido; sanctum esse intellexerat, sancteque diligebat
conjugii pignus. Familiares contra suasere, ut totius
exercitus unanimi desiderio optari sciebant: quanquam
rationes ejus apprime laudabiles dignoscerent, ex arcano
uberrimae sapientiae manantes.

Aderat huic consilio Haimerius Aquitanas, Praeses
Toarcensis, lingua non ignobilior quam dextra. Is demi-
rans, et urbane extollens modestiam inquirentem animos
militum, num vellent dominum suum Regem fieri: “ Ad
disceptationem, inquit, hujusmodi milites nunquam aut
raro acciti sunt. Non est diu trahendum nostra delibe-
ratione, quod desideramus fieri quam ocissime. At pru-
dentissimi et optimi viri nequaquam ita cuperent in alto
hujus Monarchiae illum locari, nisi praecipue idoneum
perviderent, licet ipsorum commoda et honores per exal-
tationem ejus augeri volentes.” Ipse iterum omnia secum
perpendens, adquievit tot petentibus totque suadentibus ε
Praesertim sperans, ubi regnare coeperit, rebellem quem-
que minus ausurum in se, facilins conterendum esse.
Praemisit ergo Lundoniam‚ qui munitionem in ipsa con-
struerent urbe, et pleraque competentia regiae magnifi-
centiae praepararent: moraturus interim per vicina.
Adversitas omnis procul fuit, adeo ut venatui et avium
ludo, si forte libuit, oecure vacaret.

Die ordinationi decreto elocutus ad Anglos condecenti
sermone Eboracensis Archiepiscopus, aequitatem valde
amans, aevo maturus, sapienS, bonuS, eloquens3‘ ‘an con-
sentirent eum sibi Dominum coronari,’' inquisivit.
Protestati sunt hilarem eonsensum universi minime
haesitantes, ac si coelitus una mente data unaque voce.
Anglorum voluntati quam facillime Normanni consonu-

- crunt: sermocinato ad eos ac sententiam percunctato

Constantini Praesule. Ceterum, qui circa monasterium
in armis et equis praesidio dispositi fuerunt, ignotae nimio

