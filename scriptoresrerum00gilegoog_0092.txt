â€šnxcnnpn DE viu w1LLELM1. 71

formidolosis vectus est ad basilicam, liberoque solo, qui
tot urbibus et oppidis et vicis principatus est, caruit ad
sepulturam. Arvina ventris ejus tot delectamentis enu-
trita cum dedecore patuit, et prudentes ac infrunitos,
qualis sit gloria carnis, edocuit. Inspecta siquidem
corruptione coenosi cadaveris quisque movetur, ut meliora
quam delectamenta sunt carnis, quae terra est, et in
pulverem revertetur, labore salutaris continentias mer-
cari ferventer conetur.

Divitis et pauperis par est conditiO, et similiter ambos
invadit mors et putredo, Nolite ergo confidere in
principibus falsis, o filii hominum: sed in Deo vivo et
vero, qui creator est omnium. Veteris et novi testar-
menti seriem revolvite, et exempla inde multiplicia
vobis capessite, quid cavere, quidve debeatis appetere.

. Nolite sperare in iniquitate3 et rapinas nolite concu-

piscere. Divitiae si affluant nolite cor apponere. Omnis
enim caro ut foen'um3 et omnis gloria ejus ut flos
foeni. Exaruit foenum, et flos ejus cecidit. Verbum
autem Domini manet in aeternum.

