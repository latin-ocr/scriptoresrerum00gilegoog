essm w1LLELM1 nucis NoRMANNoRUM. 103

facinus placeant exemplo. Quapropter nos operae preti-
um arbitramur quam verissime tradere, quatinus Willel-
mus hic (quem scripto propagamus, quem tam futuris
quam praesentibus, in nullo displicere, imo cunctis pla-
cere optamus 3) cenomanico Principatu, quemadmodum
Regno Anglico, non solum forti manu potitus fuerit, sed
et justitiae legibus potiri debuerit.

Comitum Andegavensium dominatio Cenomanorum
Comitibus pridem gravis ac pene intolerabilis extiterat.
Ut enim alia plurima omittam, novissime nostra memoria
Fulco Andegavensis Hei-bertum cenomanicum majorem
Santonas illexit, sponsione urbis ipsius. Ibi, vinctum in
medio colloquio, ad pactiones, quas avare concupierat,
carcere ac tormentis coe'git.

Tempore vero HugoniS, Graufredus Martellus urbem
Cenomanicam saepe igne injecto cremavit, saepe militi-
bus suis eam in praedam distribuit, plerumque vineas
circa ejus ambitum extirpavit, aliquande, expulso qui
juste praesedit, soli dominio suo eam vindicavit. Hugo
haereditatem suam Hereberto reliquit filio, et inimicitias
easdem. Hic Gaufredi tyrannide metuens omnino dele-
ri, Normanniae ducem Willelmum, sub quo tutus foret,
supplex adiit, manibus ei sese dedit, cuncta sua ab eo, ut
miles a domin0, recepit, cunctorum singulariter eum sta-
tuens haeredem, si non gigneret alium Praeterea‚ ut
conjunctius attingeret tantum virum ipse et posteritas
ipsius Ducis ei filia petita atque pacta est. Quae prius-
quam nubiles pervenisset ad annOS, morbo ipse interiit:
suos in ipso fine obtestans et obsecrans, “ ne quaererent
alium praeter quem ipse dominum eis, haeredem sibi, re-
linqueret. Cui si volentes pareant, leve servitium tole-
raturos fore: si vi subacti, forsitan grave. Potentiam
illius, prudentiam, fortitudinem, gloriam, necnon genus
antiquum ipsos optime nosse. Sub eo praeside agentes
formidini fore quibusque confinibus.’'

