GnsrA erLELm nucls NoRMANNoRUM. 119

electro cariorem, omnique lapide sive gemma splendidi-
orem. Venerantur ac diligunt reverentissimum praesulem
monasteria, synodi, curiae ; ut prudentem, ita eloquentem;
ut justum, ita discretum, qui nec pecuniae unquam fa-
veat aut gratiae, sive in judicio, sive in concilio sententi-
am dicens. Ipse profecte, cum deponeretur archipraesul
Malgerius, vox justitiae sonora fuit, constanter permanens
in parte Dei, propter Deum damnans filium patrui. Exhi-
bet se blandum ac severum decentissima in alterutrum
permutatione3 nullius hominis, omnis vitii, clemens per-
secutor, pius inimicus Subjectis fidelissime consulit,
comparandus prudenter diligentibus patribus, qui juve-
num filiorum non tam vota cogitant quam commoda.
Favet congratulans, et auxiliatur coelici regis quolibet in
ordine militibus: in veneratione militum et amore regem
ipsum colens· Sic semper humanus vivit, sic abstemius,
ut indesinenter afferat homini cuique, saepius tamen non
redituro, prandia sua, Deo jejunia sua. Hilarem se et
communione gratum minime vilescentem, mensae abun·
danti et lautae non denegat: gustat imperio naturae,
non epulatur. Pascunt eum delitiae, quibus animae
esurientes aeterna pasci desiderant, quas Paraclitus cae-
lestis dulcore infundit suavissimo: excubiae orationibus
vacantes, divinorum officiorum studiosa concelebratiO,
sacrae bibliothecae cultus perfamiliaris, denique sancti
cujusque operis indefessus amor. His, inquam, praecipue
delectatur, his avide pascitur, optimus dominici ovilis
pastor Hug0. In adversis eventibus constantia, in
secundis modestia parilem laudem consequitur, nullius
cupidus. Linguas amantes alienam famam laedere
adeo sensit abominandas, ut aurem suam pravitatis
earum nunquam testem adhibere velit. Altitudinem
suam admirandae humilitatis privilegio sublimat, con-
tinentiam et virtutes reliquas, item quascunque pias
operationes, ea tutissima atque saluberrima custode,

