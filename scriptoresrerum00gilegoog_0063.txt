semp. RERUM GEsT. WILLELMI Ι.

Quomodo se teneat cogitat aut quid agat.
Nam binis miratur equis privatus haberi3
Heret in hoc paulo 3 sed nihil esse putat.
Censet enim, virtute sibi fortuna favebit.
Subveniet votis et sine fraude suis.
Ergo sui mors, jurat, equi, si dextra manebit,
Non sine vindicta transiet. Absque mora
Auctorem sceleris multos inter latitantem
Longe perspiciens, perdere currit eum.
Inpulsu dextrae duro mucronis et ictu
Ilia praecidens viscera fudit humi.
At comes Eustachius generosis patribus ortus,
Septus bellantum multiplici cune0,
Ad ducis auxilium festinat primus haberi,
Efficiturque pedes, dux ut abiret eques.
Miles erat quidam comitis nutritus ab illo:
Fecerat ut domino, fecit et ille sibi. ’
Talibus auspiciis comes et dux associati
Quo magis arma micant, bella simul repetunt.
Amborum gladiis campus rarescit ab AngliS,
Defluit et numeruS, nutat et atteritur.
Corruit apposita ceu silva minuta securi,
Sic nemus Angligenum ducitur ad nihilum.
J am ferme campum victrix effecta regebat,
J am spolium belli Gallia laeta petit,
Cum dux prospexit regem super ardua montis
Acriter instantes dilacerare suos.
Advocat Eustachium: linquens ibi praelia FranciS,
Oppressis validum ,contulit auxilium.
Alter ut Hectorides‚ Pontivi nobilis heres,
Hos comitatur Hugo promtus in offici03
Quartus Gilfardus, patris a cognomine dictus:
Regis ad exitium quatuor arma ferunt.
Ast alii plures3 aliis sunt hi meliores.
Si quis in hoc dubitat, actio vera probat:

