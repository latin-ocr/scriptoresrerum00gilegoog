wm. οΑΒΜΕΝ nn nAssrmeAE ruffino. 37

Et tu quid facies, nisi quod majora parando
Succedas illis per probitatis opem ἓ ”
Paulo conticuit, faciens et se remoratum,
Armatas acies ordinat imperio:
Praemisit pedites committere bella sagittis,
Et balistantes inserit in medio,
Quatinus infigant volitantia vultibus arma,
Vulneribusque datis ora retro faciant.
Ordine post pedites sperat stabilire Quiritem
Occursu belli sed sibi non licuit:
Haut procul hostiles cuneos nam cernit adesse,
Et plenum telis irradiare nemus.
Mars, Deus o belli, gladiis qui sceptra coerces,
Corpora cui juvenum sanguinolenta placent
Et cruor effusus permulta caede virorum,
Quis tibi tunc animus, quanta cupido mali,
Cum medius saevas acies miserere jubebas!
Quo potius nullum te juvat excidium,
Ex quo Pompeium superavit Julius armis,
Et Romana sibi moenia subripuit,
Compulit atque metu Nili transire per amnem,
Nulla reor caedes tam tibi grata fuit.
N ec juvenile decus, nec te reverenda senectus,
Nec peditum vilis et miseranda manus,
Flectere nec valuit te nobilitudo parentum,
Quin ageres quicquid mens tua torva cupit.
Caecatos miseros radiantia trudis in arma,
Et veluti ludum cogis adire necem.
Quid moror in verbiS, cum jam furor extat in armis?
Exple velle tuum, Mars, age mortis opus·
Ex inproviso diffudit silva cohortes,
Et nemoris latebris agmina prosiliunt.
Mons silvae vicinus erat vicinaque vallis,
Et non cultus ager asperitate sui.
Anglis ut mos est, densatim progrediente-s

