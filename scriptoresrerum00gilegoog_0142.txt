GESTA WILLELMI DUcls NORMANNORUM. 121

(lignitatem Willelmi virtus patriae peperit. J uste itaque
patria pro ipso in valetudine dubia aliquando decumbente
lachrymas profudit atque preces, quales defuncto vitam
valerent impetrare: orans tardissime moriturum, cujus
‘in obitu praematuro turbinem, quo prius vexabatur,
denuo timebat oriturum. N ec enim prolem tum relin-
queret, ad gubernandum aetate idoneam. Creditur, et
dignissime quidem, piae devotionis arbitrum supernum
strenuo majestatis suae clienti sospitatem praestitisse, et
quietissimum otium, omni hoste protrito: ut meritus ad
altiora evehi, regno praerepto mox facilius potiretur,
securus de statu principatus.

Verus namque rumor insperato venit, Anglicam ter-
ram Rege Edwardo orbatam esse, et ejus corona Hei-aldum
ornatum. Nec sustinuit vesanus Anglus, quid electio
publica statueret consulere; sed in die lugubri, quo opti·
mus ille humatus est, cum gens universa plangeret, per-
j urus regium solium cum plausu occupavit, quibusdam
iniquis faventibus. Ordinatus est non sancta consecra-
tione Stigandi, justo zelo Apostolici et anathemate mi-
nisterio sacerdotum privati: Dux Willelmus, habita
cum suis consultatione, armis injuriam ulcisci, armis
haereditatem reposcere decrevit: tametsi complures maf-
jorum id ingeniose dissuaderent, ut rem nimis arduam,
Normanniae viribus longe majorem. Habuit in consiliis
ea tempestate Normannia, (praeter episcopus et abbates)
laici ordinis praestantissimos viros, quorum in coHegio
splendidiora quaedam ejus lumina atque ornamenta emi-
cuere, Rodbertus Moritoliensis Comes, Rodbertus Au-
censis Comes, Lexoviensis Episcopi Hugonis (de cujus
vita supra scripsimus,) frater, Ebroicensis Comes Richar-
duS, Rodberti Archiepiscopi filius, Rogerus de Bellomonte,
Rogerus de Monte Gomerici‚ Willelmus filius Osberni,
Hugo vice-comes. Horum ingeniis atque industria con-
servari posset incolumis: nec adeo senatoribus ducentis

K

