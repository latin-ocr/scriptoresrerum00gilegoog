120 semp. RERUM ens'r. WILLELm 1.

muniens Mysticum namque illud rationale pectoris
Aaron ornamentum spiritualiter ejus adornat interiora:
patrum sanctitatem, quorum ei nomina inscribi praeci·
piuntur, jugiter commonens. Ne vero supra modi
limitem digrediamur, dum per honestissimae vitae templa
jucunda raptamur consideratione, ad principis Willelmi
gesta reverti placet.

Hispaniae reges duo germani, audita ejus magnitudine,
natam ejus in matrimonium cupientissime petierunt,
suum et regnum et posteritatem hac magnificaturi affi-
nitate. Nam et lis valde inimica inter ipsos propter
eam orta est minime degenerem, sed omnino dignam
tali parente, sic moribus ornatam, sie in amore Christi
studiosam, ut reginis ac sanctimonialibus exemplo esse
posset puella non velata. Admirabatur, laudabat, ac
venerabatur eum supra nomina regum imperii Romani
majestas, cujus olim gloriosissimus moderator Henricus,
Conradi Imperatoris Augusti filius, cum ipso etiam tum
puer0, veluti cum nominatissimo rege, amicitiam junxit
ac societatem. Ejus enim adhuc pueri nomen clarissi-
mum per gentes ferebatur. Sed de magnitudine viri
disseram. Optabat hunc vicinum et amicum nobilis et
ampla, multisque regibus dominans, Constantinopolis3
quo propugnatore sperneret gravem potentiam Babylonis.
J am in Normanniam nemo confinium quicquam aude-
bat. Ut seditionum, sic externi belli procella omnis
defremuit. Franciae, Burgundiae, item ulterius remo·
tarum provinciarum Praesules atque Comites Norman-
niae domini curiam frequentabant: alii ut consilia, alii ut
beneficia acciperent, plerique sola gratia gloriaturi. Por—
tus et refugium apte nominabatur ejus benignitas, admit..
tens et relevans plurimos. Homines advenae cernentes
apud nos equites hac, illac, pergere inermes, et quodque
iter cuique vianti tutum patere,huj uscemodi beatitudinem
quoties exoptavere suis regionibus! hanc pacem, hanc

