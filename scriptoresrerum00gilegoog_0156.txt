GESTA WILLELMI DUCIS NORMANNORUM. 135

hoc nos illo properamuS, ut, finita Willelmi Comitis
laude, Willelmi Regis gloriam scribamus.

Animadvertentes Normanni, sociaque turba, non
absque nimio sui incommodo hostem tantum simul resis-
tentem superari posse: terga dederunt, fugam· ex indus-
tria simulantes, Meminerant quam optatae rei paulo
ante fuga dederit occasionem. Barbaris cum spe victo-
riae ingens laetitia exorta est. Sese cohortantes exultan-
te clamore nostros maledictis increpabant, et minabantur
cunctos illico ruituros esse. Ausa sunt, ut superius,
aliquot millia quasi volante cursu, quos fugere puta-
bant, urgere. Normanni repente regirati equis inter-
ceptos et inclusos undique mactaverunt, nullum relin-
α» quentes. Bis eo dolo simili eventu usi, reliquos majori
cum alacritate aggressi sunt: aciem adhuc horren-
dam, et quam difficillimum erat circumvenire. Fit
deinde insoliti generis pugna, quam altera pars in-
cursibus et diversis motibus agit, altera, velut humo
affixa, tolerat. Languent Angli, et quasi reatum ipso
defectu confitentes, vindictam patiuntur. Sagittant,
feriunt, perfodiunt N ormanni: mortui plus, dum cadunt,
quam vivi, moveri videntur. Leviter sauciatos non per-
mittit evadere, sed comprimendo necat, sociorum den-
sitas, Ita felicitas pro Willelmo triumpho maturando
cucurrit.

Inter-fuerunt huic praelio Eustachius Boloniae ComeS,
Willelmus Richardi Ebroicensis Comitis filius, Goisfre-
dus Rotronis Moritoniae Comitis filius, Willelmus Os-
berni filius, Haimerius Toarcensis PraeseS, Walterus
Giffardus, Hugo de Monteforti, Rodolphus de Toneia,
Hu go de Grentmaisnil, Willelmus de Warrenna, alii-
que quamplures militaris praestantiae fama celebratissimi,
et quorum nomina historiarum voluminibus inter belli-
cosissimos commendari deceat. Willelmus vero, Dux
eorum, adeo praestabat eis fortitudine, quemadmodum

