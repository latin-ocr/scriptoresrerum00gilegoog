EXCERPTA DE vri-A WILLELMI. 67

unt, et ad sua tutanda properaverunt. Inferiores vero
clientuli ut magistros sic se subduxisse perspexerunt:

. arma, vasa, vestes, et linteamina, omnemque regiam su-

pellectilem rapuerunt, et relicto regis cadavere pene
nudo in aream domus aufugerunt. Cernite,precor, omnes,
qualis est mundana fides. Unusquisque quod potuit de
apparatu regio ut miluus rapuit, et confestim cum preda
sua aufugit. Impietas itaque justitiario labente impru-
denter prodiit, et rapacitatem circa ipsum ultorem rapinae
promptus exercuit.

Fama de morte regis pernicibus alis volavit3 et longe
lateque gaudium seu moerorem audientium cordibus
infudit. Nam mors Guillielmi regis ipso eodem die,
quo Rothomagi defunctus est, in urbe Roma et in Cala-
bria quibusdam exheredatis nunciata est, ut ab ipsis
postmodum veraciter in Normannia relatum est. Ma-
lignus quippe spiritus oppido tripudiavit, dum clientes
suos, qui rapere et elopere inhiabant, per occasum ju-
dicis absolutos vidit.

O secularis pompa quam despicabilis es? quia nimis
vana et labilis es, recte pluvialibus bullis equanda diceris
quae in momento valde turgida erigeris, subitoque in ni-
hilum redigeris. Ecce potentissimus heros, cui nuper
plusquam centum millia militum serviebant avide, et
quem multae gentes cum tremore metuebant, nunc a suis
turpiter in domo non sua spoliatus est, et a prima usque
ad tertiam supra nudam humum derelictus est. Cives
enim Rothomagenses audito lapsu principis valde territi
sunt, et pene omnes velut ebrii desipuerunt, ac si multi-
tudinem hostium imminere urbi vidissent, turbati sunt,
unusquisque de loc0, ubi erat, recessit, et quid ageret a
conjuge, vel obvio sodali, vel amico consilium quaesivit.
Res suas quisque aut transmutavit, aut transmutare de-
crevit, pavidusque ne invenirentur, abscondit.

