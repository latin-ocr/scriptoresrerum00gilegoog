. 156 semp. RERUM onsr. WILLELMI 1.

choris ordinum religiosorum, ludicra intermittere, con-
currere ad divina, militum plebisque turbas coe‘git. Regis
Francorum vitricus intererat hujus curiae Rodolphus prae-
potens Comes, multaque nobilitas Franciae. Curiose hi
cum Normannis cernebant crinigeros alumnos plagae
Aquilonalis: quorum pulchritudini Galliae Comatae for-
mosissimi juvenes inviderent. Nec enim puellari venus-
tati cedebant. Regis autem regiorumque satellitum
indumenta spectantes intexta atque crustata auro quae—
que antea viderant, viliaaestimavere. Item vasa argentea
sive aurea admirabantur, quorum de numero vel decore
vere narrari possent incredibilia. His tantum ex poculis
, coenaculum ingens bibebat, aut cornibus bubalinis metallo
decoratis eodem circa extremitates utrasque. Denique
plurima hujuscemodi, competentia regali munificentiae,
notabant, quae, reversi domum, ob novitatem praedica-
rent. Oeterum, talibus longe insigniorem, atque plus
. memorandam, ipsius Regis cognovere honestatem. AEs-
tiva illa, et Autumnum, partemque hiemis citra mare
transegit, tempus hoc patriae amori omne donans: quae
neque hac mora, neque superioris anni expeditione suas
opes attenuatas fuisse dolebat. Ea illius temperantia
.fuit, ac prudentia. Militibus et hospitibus abunde sump-
tus ministrabatur, nemini rapere quippiam concedebatur.
, Provincialium tuto armenta vel greges pascebantur, seu
per campestria, seu per tesqua: segetes falcem cultoris
intactae expectabant, quas nec attrivit superba equitum
‘effusi0, nec demessuit pabulator. Homo imbecillus aut
inermis equo cantans qua libuit vectabatur, turmas mili-
tum cernens, non exhorrens

Interea Baiocensis Praesul Odo, et Willelmus Osber-
ni filius, praefecturas in regn0, uterque suam, laudabiliter
administrabant: interdum simul agitanteS, modo diversi.
Si quando necessitudo postulabat, festinam alter alteri
ferebat opem. Per amicam, qua sincere, voluntatem,

 

