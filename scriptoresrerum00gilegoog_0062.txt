wm. CARMEN DE HAsTINGAE PROELIO.

Librando telum celeri ‘volitante lacerto
Eminus emisso cuspide corpus equi
Vulnerat, atque ducem peditem bellare coegit ; .
Sed pedes effectus dimicat et melius.
Nam velox juvenem sequitur veluti leo frendens3
Membratim perimens, haec sibi verba dedit:
‘⁶ Accipe promeritam nostri de parte coronam:
Si periit sonipes, hanc tibi reddo pede8.”
Dixit et ad bellum convertit protinus actum,
Obstat et oppositis viribus Herculeis.
Hos truncos facit, hos mutilos, hos devorat ense,
Perplures animas mittit et ad tenebras.
Per medias strages equitem dum prospicit ire,
Ex cenomannorum progenitum genere
Infecto gladio cerebr0‚ vel sanguinis unda,
Innuit ut veniat et sibi subveniat.
Ille timens caedem negat illi ferre salutem3
Nam pavitat mortem, ceu lepus ante canem.
Dux memor, ut miles subito se vertit ad illum,
Per nasum galeae concitus accipiens,
Vultum telluri, plantas ad sydera volvit:
Sic sibi concessum scandere currit equum.
-O coeli Rector, nostri pius ac miserator,
Nutu divino qui regis omne quod est!
Quas patitur clades Anglorum turma superstes!
Occidit hic pietas, regnat et impietas.
Vita perit3 mors saeva furit, bacchatur et ensis:
Nullus ibi parcit, Mars ubi sceptra regit.
Postquam factus eques dux est, mox acrius hostes
Vulnerat, aggreditur, fulminat, insequitur.

Vincere dum certat, dum campum ccede cruentat,

Filius Hellocis, vir celer et facilis,
Insidiando ducem tractabat fine gravari3
Sed misso Jaculo traditur ictus equ0.
Corruit in terram: pedes est dux, plenus et ira:

41

