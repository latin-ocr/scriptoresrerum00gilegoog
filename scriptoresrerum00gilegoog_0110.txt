GESTA WILLELMI DUCIS NORMANNORUM. 89

conficit. Oppidum enim natura, opere, atque armatura
munitissimum adeo currente proventu in ejus manum
venit ut gloriari his verbis liceret, Veni, Vidi, Vici.
Perculit citissime hic rumor Danfiontinos. Diffidentes
itaque alius clypeo se liberandos, post fugam famosissimi
bellatoris Gaufredi Martelli, similiter deditione se libe-
rant properatissima, quando reversum ad oppugnandum
vident Normannorum Principem. ’ Perhibent homines
antiquioris memoriae, castra haec ambo Comitis Ricardi
concessu esse fundata, unum intra alterum, proxime fines
Normanniae, atque tam succedentium ei Comitum quam
ipsius jussis obtemperare solita. Victor postea domum
reversus, patriam cunctam recenti decore ac tripudio
illustrabat, simul amorem atque terrorem sui auctius in
externa diffundebat.

Alia sub tempus idem Annalium voluminibus apta
gessit princeps idem, quae, sicuti plurima caeteris tempo-
ribus ab eo gesta, praetermittimus, aut ne quem gravet
spaciosus Codex, aut quia rem non admodum sufficientem
scriptori cognovimus. Praeterea quantulum in dicendo
facultatis habemus, ad dicendum praestantissima omnium
id reservamus. Parturire suo pectore bella quae calamo
ederentur, Poe'tis licebat, atque amplificare utcumque
cognita per campos figmentorum divagando, Nos Ducem
sive Regem, cui nunquam impure quid fuit pulchrum,
pure laudabimus 3 nusquam a veritatis limite passu uno
delirantes.

Ooepere post haec Normanni Summates fere cuncti in-
credibili eum amplecti veneratione: ut obluctari dudum,
sic modo serenam ei fidelitatem quisque suam probare
nitentes. Adeo ut ejus et sobolem, quam sola tum spe
fovebant, dominum sibi concordi votorum electione
creare certarent. Quod ipse universa, quae erga se vel
a se fideliter acta, humili prudentia muneri divino (ut

Η

