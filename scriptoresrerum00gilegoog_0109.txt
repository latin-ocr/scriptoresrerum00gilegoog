88 semp. RERUM cust. wamma 1.

dominum, sub quo licenter quaestum latrociniis contra-
herent: quali causa fuerant seducti inhabitantes Alen-
tium. Non ignorabant quam in N ormannia esset
¹ invisus latro aut praedo, quam recto usu uterque supplicio
addiceretur, et quod neuter parvo absolveretur. Suis
maleficiis eundem legis metuebant usum. Educit Gau-
fredus copias ingentissimas equestres ac pedestres ad
subveniendum. Guillelmus ubi rescivit id, properat ex
adverso, continuatione obsidionis militibus probatis cre-
dita. Speculatum praemittuntur Rogerus de Monte-
gomerico‚ et Willelmus filius osberni, ambo juvenes
ac strenui, qui mentem quoque hostis arrogantissimam
perdiscunt ex colloquio ipsius. Indicit per eos Gaufre-
dus classico suo Guillelmi apud Danfrontum excubias
excitatum iri sub auroram lucis crastinam. Praesignat
’ qualem in praelio equum sit habiturus, quale scutum,
qualem vestitum. Illi contra opus ⁴non esse respondent
instituto eum itinere longius fatigari. Nam continu0,
propter quem vadit, affore. Equum vicissim Domini
sui praesignant, vestitum, et arma. Renuntiata haec non
parum alacritati N ermannorum addunt. ’ At omnium
acerrimus ipse Dux inurget accelerantes. Tyrannum
fortasse absumi desiderabat adolescens piissimus. Quod
ex omnibus praeclaris factis pulcherrimum judicavit
senatus Latinus et Atheniensis. Verum subitaneo ter-
rore consternatus Gaufredus, adversa acie necdum
conspecta, profugio salutem suam cum agmine toto com-
mittit. En Duci Normannico liber progressus patet ad
devastandam hostis opulentiam, ad delendum aemuli
nomen ignominia sempiterna. Sed novit esse pruden-
tium victoriae temperare, utque non satis potentem esse
qui semet in potestate ulciscendi continere non possit.
Placet ergo fortunatum iter convertere. Festinus inde
ecce Alenconio supervenit, arduam rem pugna fere nulla

