ens'rA WILLELMI nums NORMANNORUM. 117

titem, non qua decuit obedientia veneratus est. Nam
apostolici mandato saepius ad Romanum concilium acci-
tuS, renuit ire. Sane pigebat Rotomagum, pigebat
cunctam Normanniam, archipraesulis, qui, cum honestatis
forma eminentes quosque antecedere deberet, infimarum
personarum testimonio accusante confutabatur, univer-
sorum despectu degradandus censebatur.

Princeps igitur animadvertens jam non monitis agi
oportere in causa praecipuae gravitatis, ne ultra patiendo
superni judicis iram irritaret in se, deposuit patruum in'
publico sanctae synodi, apostolici vicario, cunctisque
N ormanniae episcopiS, juxta canonum auctoritatem, sen-
tentiam dantibus unanimi consensu. Maurilium vero
cathedrae liberatae providit, ex Italia, ubi supra caeteros
abbates emicuit eximius, reductum: dignissimum summo
omnium archipraesulatu merito generis, personae, virtu-
tum, doctrinae.

Hujus parem quendam, et in anachoretici rigoris com-
militio sedulum contubernalem, Gerbertum, cunctae sanc-
titatis conscientia et fama juxta beatum, aliquot post
annos coenobio sancti Wandregisili praefecit, ordinem
dilapsum restituere intendens per abbatem spiritualem.
Ambo hi in aetate florentissima divinitatem, et quam
divinitas largitur, beatitudinem, speculati, alio multoque
perspicatiori mentis acumine. quam Plato, nuda profes-
sione impedimenta rerum temporalium evasere, despi-
cantes mundanae philosophiae, vehementi applicatione a se
amata, Gymnasia‚ patrii soli dulcem arrisum, opibus ac
generositate claram parentelam, spem sublimium pro-
vectuum. Sic animo victore expediti nunc subjugo coe-
nobiorum, nunc in eremi lucta, aemulis Machabaeorum
decertabant sudoribus3 pro interminabili et liberalitate
et quiete, omnem extremitatem, nullam praelationem, in
exilio mundi praetereuntis ambientes.

· Sublimavit idem princeps quamplures ecclesias, pro-

