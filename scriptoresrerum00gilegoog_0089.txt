68 SCRIP. RERUM GEST. WILLELMI Î™.

Religiositandem viri clerici et monachi collectis viribus
et intimis sensibus processionem ordinaverunt, honeste
induti cum crucibus et thuribulis ad sanctum Gervasium
processerunt. Et animam regis secundum morem sanctae
Christianitatis Deo commendaverunt. Tunc Willelmus
archiepiscopus jussit, ut corpus ejus Oadomum deferretur,
ibique in basilica sancti Stephani protomartyris, quam
ipse condiderat, tumularetur. Verum fratres ejuS, et
cognati, jam ab eo recesserant, et omnes ministri ejus eum
ut barbarum, nequiter deseruerant. Unde nec unus de
satellitibus regiis est inventus, qui curaret de exequiis
corporis ipsius Tunc Herluinus quidam, pagensis eques
naturali bonitate compunctus est, et curam exequiarum
pro amore Dei et honore gentis suae viriliter amplexatus
est. Pollinctores itaque et vespiliones ac vehiculum mer-
cede de propriis sumptibus conduxit, cadaver regis ad
portum Sequanae devexit, impositumque navi usque Oa-
domum per aquam et aridam perduxit.

Tunc dominus Gislebertus abbas cum conventu mona-
chorum veneranter obviarn feretro processit, quibus flens
et orans multitudo clericorum et laicorum adhaesit. Sed
mox sinistra fortuna omnibus pariter maximum terrorem
propinavit. Nam enorme incendium de quadam domo
protinus erupit, et immensos flammarum globos eructa-
vit, magnamque partem Gadomensis Burgi damnose
invasit. Omnes igitur ad ignem comprimendum clerici
cumlaicis cucurrerunt. Soli vero monachi coeptum offi-
cium compleverunt, et regis corpus ad cenobialem basil-
icam psallentes perduxerunt.

Denique ad sepeliendum maximum Ducem et patrem
patriae congregati sunt omnes episcopi et Abbates Nor-
manniae: ex quibus ad notitiam posterorum libet quos-
dam nominare, et praesenti breviter in pagina denotare.
Guillielmus Rothomagensis archiepiscopus, Odo Baio-

