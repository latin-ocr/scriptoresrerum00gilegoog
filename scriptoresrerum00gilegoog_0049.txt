28 semp. RERUM GEsr. WILLELm 1.

Finibus occiduis quae gessit regia proles
Willelmus, titulis commisi posteritatis.

Nam sibi sublatum regnum virtute redemit,

Et victor patrios extendit trans mare fines:
Ergo decet memorare suum per saecula factum.

J ustitiae cultor, patriae pax, hostibus hostis,
Tutor et ecclesiae, rex benedicte, vale.
Amodo torpentes decet evigilare Camenas
Et calamos alacres reddere laude tua.
Mutasti comitis regali nomine nomen,
Quod tibi nobilitas contulit et probitas.
Julius alter enim, cujus renovando triumphum,
Effrenem gentem cogis amare jugum.
Innumerus terrae populus, nec perfida nautis
AEquora, nec litus saxa nociva ferens,
Incumbens hyemis nec te deterruit horror,
Quin ab avis peteres regna relicta tibi.
Posteritate favet tibi vis legisque suprema,
Ergo tibi terror omnis ademptus erat ;
Tempore sed longo te trans freta ducere classes
Tempestas prohibet, imber et assiduuS‚
Dum prestolaris ventorum prosperitatem,
Et mare turbatum cogit abire retr03
Eurus et equoreas crispabat flatibus undas.
Tunc tibi planctus erat spesque negata viae,
Tuque, velis nolis, tandem tua litora linquenS,
Navigium vertis litus ad alterius,
Portus ab antiquis Vimaci fertur haberi:
Quae vallat portum, Somana nomen aquae.
Docta nimis bello gens est, per cuncta fidelis,
Fluctivagis praebens saepius hospicium.
Desuper est castrum quoddam sancti VValarici:
Hic tibi longa fuit difficilisque mora.

 

