 

 

PRo'rss'rAno xvuLELML 25

magni fluvii usque ad extremos Scotiae fines et quicquid ex
hac parte praedicti fluminis ad parochiam Eboracensis ec-
clesiae jure competit, cantuariensis metropolitanus Ebo-
racensi archiepiscopo ejusque successoribus in perpetuum
obtinere concessit. Ita ut si Cantuariensis archiepiscopus
concilium cogere voluerit, ubicunque ei visum fuerit,
Eboracensis archiepiscopus sui praesentiam cum omnibus
sibi subjectis ad nutum ejus exhibeat, et ejus canonicis
dispositionibus obediens existat. Quod autem Eboracen-
sis archiepiscopus professionem Cantuariensi archiepis-
copo facere etiam cum sacramento debeat, Lanfrancus
Dorobernensis archiepiscopus ex antiqua antecessorum
suorum consuetudine ostendit, sed ob amorem regis
Thomae Eboracensi archiepiscopo sacramentum relaxavit,
scriptamque tantum professionem recepit, non praejudi-
cans successoribus suis qui sacramentum cum professione
a successoribus Thomae exigere voluerint. Si archiepisco-
pus canturiensis vitam finierit, Eboracensis archiepisco-
pus Doroberniam veniet, et eum qui electus fuerit, cum
ceteris praefatae ecclesiae episcopis ut primatem proprium
jure consecrabit. Quod si Eboracensis archiepiscopus
obierit, is qui ei successurus eligitur accepto a rege Ar-
chiepiscopatus dono Cantuariam, vel ubi cantuariensi
archiepiscopo placuerit, accedet, et ab ipso ordinationem
canonico more suscipiet.

Huic constitutioni consenserunt praefatus rex et archie-
piscopi, Lanfrancus Cantuariensis et Thomas Eboracen-
sis, et ceteri qui interfuerunt episcopi.

Ventilata est autem haec causa prius apud wentanam
civitatem in Paschali solennitate, in capella regia quae
sita est in castello, postea in villa regia quae vocatur
Windlesore, ubi et finem accepit in praesentia regiS,
episcoporum, abbatum diversorum ordinum, qui con-
gregati erant apud curiam in festivitate Pentecostes.

'¹‘ Signum Willelmi regis, ’¹‘ Signum Matildis reginae,

