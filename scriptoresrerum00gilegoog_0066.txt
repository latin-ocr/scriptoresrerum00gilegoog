WID. cARMEN DE EASTINGAE PROELIO.

Missis legatis, prima tributa tulit.
Post aliae plures nimium sua jura timentes
Regi sponte sua munera grata ferunt ;
Et veluti muscoe stimulo famis exagitatae
Ulcera densatim plena cruere petunt,
Undique sic Angli regi currunt famulari.
Pergit muneribus nec vacuata manus:
Omnes dona ferunt et sub juga colla reponunt 3
Flexis poplitibus oscula dant pedibus.
Per spatium mensis cum gente perendinat illic,
Post alio vadit castra locare sibi.
Guincestram misit: mandat primatibus urbis,
Ut faciunt alii, ferre tributa sibi.
Hanc regina tenet regis de dote prioris
Hetguardi: quare dedecus esse putat
Sic tibi concessam si vadit tollere sedem,
Solum vectigal postulat atque fidem,
Una primates regines consuluerunt,
Illaque concedens ferre petita jubet,
Taliter et regis praecepto spirat uterque ε
Nam domines pariter et sua dona ferunt.
Rex sic pacatus tentoria fixa resolvit,
Quo populosa nitet Londona vertit iter.
Est urbs ampla nimis perversis plena colonis,
Et regni reliquis ditior est opibus.
A leva muris, a dextris flumine tuta
Hostes nec metuit nec pavet arte capi.
Hanc bello superata petit gens improba, sperans
Vivere perlongum libera tempus in hac.
Sed quia pernimius terror vallaverat omnes,
Undique planctus erat, moeror et impaciens.
Una postremum rectores atque potentes
Tali consilio consuluere sibi:
Scilicet ut puerum natum de traduce regis
In regem sacrent, ne sine rege forent.

