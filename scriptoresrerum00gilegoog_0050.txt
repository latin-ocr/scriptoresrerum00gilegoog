Wm. CARMEN DE HASTINGAE PROELIO.

Nam tum quinque dies complesti finibus illis,
Exspectans summi J udicis auxilium.

Ecclesiam sancti devota mente frequentanS,
Illi pura dabas ingeminando preces.

Inspicis et, templi gallus qua vertitur aura:
Auster si spirat, laetus abinde redis,

Si subito Boreas Austrum divertit et arcet,
Effusis lacrimis fletibus ora rigas.

Desolatus eras: frigus faciebat et imber,
Et polus obtectus nubibus et pluviis.

Sed Pater omnipotenS, in quo tibi spem posuisti,
Tempora. qui fecit, temperat atque regit,

Qui palmo coelum, terram, mare ponderat aeque,
Cui proprium constat omnibus esse locis

Praesentem, precibus dedit et calcabile Petro
AEquor sub pedibus, compatiendo sibi,

Velle tuum tandem pius ut Deus est miseratus,
Pro votoque tibi suppeditavit opus,

Expulit a coelo nubes et ab aequore ventos,
Frigora dissolvit, purgat et imbre polum.

Incaluit tellus nimio perfusa calore,
Et Phoebus solito clarior emicuit.

Festa dies Michaelis erat celebranda per orbem,
Cum pro velle tibi cuncta Deus tribuit.

Protinus una fuit mens omnibus, sequa voluntas
J am bene pacato credere se pelago,

Quamquam diversi, tamen adsunt laetificati3
Nec mora, quisque suum currit ad officium.

Sublimant alii malos, aliique laborant ’
Erectis malis addere vela super.

Plurima cogit equos equitum pars scandere naves ;

Altera festinant arma locare sua.
Haut secus invadit classis loca turba pedestris,
Turba columbarum quae sua tecta petit.
Ο quantus subito fragor illinc ortus habetur,
D

29

