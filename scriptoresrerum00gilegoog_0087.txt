66 scmr. RERUM GEsT. w1LLELM1 1.

plebi Christianae provideo, Si enim caste et modeste se
haberet, sicut sacerdotem et Dei ministrum ubique
condecet, cordi meo maj0r, quam possim referre, laetitia ⁸
inesset.

Spondentibus cunctis emendationem pontificis, rex

⁸ iterum ait: Velim nolim, vestra fiet petitio, quia me

defuncto vehemens subito rerum fiet mutatio. Invitus
concedo, ut frater meus de carcere liberetur, sed scitote,
quod multis per eum mors seu grave impedimentum
incutietur. Baldrico autem Nicholai filio, quia servi-
tium meum insipienter reliquit et sine mea licentia in
Hispaniam abiit, totam terram suam pro castigatione
abstuli. Sed nunc illi reddo pro amore Dei. Illo
melior in armis tyr0, reor, non invenitur, sed prodigus
et levis est, ac per diversa vagatur. Sic Guillielmus
rex, licet nimio ilium dolore graviter angeretur, sana
tamen mente ac vivaci loquela· efficaciter fruebatur, et
in omnibus de negotiis regni poscentibus promptum et
utile consilium impartiebatur.

Denique quinto Idus Septembris, feria quinta jam
Phoebo per orbem spargente clara radiorum spicula, ex-
citus rex sonum majoris signi audivit in metropolitana
basilica. Percunctante e0, quid sonaret3 responderunt
ministri: Domine hora prima jam pulsatur in ecclesia

sanctae Mariae. Tunc rex' cum summa devotione oculos ,

ad coelum erexit, et sursum manibus extensis dixit:
Domine meae sanctae Dei genitrici Mariae me commendo ;
ut ipsa suis sanctis precibus me reconciliet charissimo
filio suo 'domino nostro J esu Christo. Et his dictis pro-
tinus expiravit. Archiatri autem et ceteri praesenteS,
qui regem sine gemitu et clamore quiescentem tota nocte
servaverunt, ct nunc ex insperato sic eum mox migrasse
viderunt, vehementer attoniti, et velut amentes effecti
sunt. Porro ditiores ex his ilico ascensis equis recesser-

